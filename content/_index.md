---
title: Uvodne naloge
type: docs
---

# Uvodne naloge

Z ekipo mentorjev Poletnega tabora računalništva se že pripravljamo in komaj čakamo na avgust, kjer bomo svoj čas preživeli z vami in vas tudi naučili kaj novega. Še pred tem pa smo zate pripravili nekaj zanimivih računalniških izzivov. Namen teh nalog je, da te lahko na podlagi tvojih rešitev uvrstimo v eno od treh skupin na letošnjem taboru, saj bi radi izgubili čim manj časa in že prvi dan začeli z delom.

Brez skrbi, če še ne znaš programirati in ne poznaš nobenega programskega jezika. V tem primeru lahko z običajnimi besedami opišeš, kako bi se lotil(a) posamezne naloge. Za lažji začetek smo vzeli eno izmed lanskih nalog za primer in jo že rešili. Če pa že programiraš, bomo tvoje kode zelo veseli. Zaželeno je, da jo objaviš na GitHub in nam na naloge@ptr.si pošlješ povezavo do repozitorija s tvojimi rešitvami. Alternativno lahko kodo tudi stisneš v arhiv in ga pošlješ na ta isti naslov.

Datoteke z izvorno ali psevdokodo naj bodo ustrezno poimenovane in sicer `nalogaX`, kjer naj bo `X` zaporedna številka naloge (npr. `naloga1.py`).

**Za reševanje spodnjih nalog imaš na voljo 14 dni. Če v tem času tvoje kode ne prejmemo, boš samodejno uvrščen(a) v skupino začetnikov.** V primeru dodatnih vprašanj sem na voljo na jaka.konda@ptr.si.
