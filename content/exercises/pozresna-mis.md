---
title: 4. naloga - Požrešna miš
weight: 20
---

Nekega dne je nona pripovedovala zgodbo, ki jo je slišala, ko je bila še otrok. V vasi ob reki Parma naj bi živela miška Tepka, ki je oboževala sir. Domovala je v manjši trgovini s sirom, ki ga je v svoji luknji vsako noč pojedla ogromno. Lastnik trgovinice se je večkrat spraševal, kako je to sploh mogoče - a je bilo. Tepka je bila zelo napredna miš z glavo na pravem mestu. Prišla je do popolne strategije, kako v eni rundi odnesti čim več sira s polic. Menda ji je pri algoritmu pomagal mišji heker, brkati Piratnik, ampak kdo bi vedel, če je to res.
Vemo le to, da je imela Tepka nahrbtnik, v katerega je šlo natanko 40 kubičnih centimetrov sira, ter da je iz trgovine vedno odnesla največjo možno težo.

Napiši program, ki kot vhod po vrsticah sprejme prostornine in teže sirčkov v trgovini, ter vrne miškin izplen. Izpis naj bo po vrsticah enako kot na vhodu, ter na koncu še skupna prostornina in teža zaplenjenega sira.

**Primer vhoda:**
```
7 11
12 25
5 9
1 1
18 25
3 4
15 17
2 3
2 2
```

**Izhod:**
```
12 25
5 9
18 25
3 4
2 3
Zaplenjena prostornina: 40
Zaplenjena teža: 66
```


